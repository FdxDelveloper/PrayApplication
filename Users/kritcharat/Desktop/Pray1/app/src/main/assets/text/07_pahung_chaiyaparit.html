<br><br><br><br>
<big>
<p>พาหุงสะหัส สะมะภินิมมิตะสาวุธันตัง<br>
ครีเมขะลัง อุทิตะโฆ ระสะเสนะมารัง<br>
ทานาทิธัมมะวิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p>
<p>
มาราติเร กะมะภิยุชฌิตะสัพพะรัตติง<br>
โฆรัมปะนาฬะวะกะมักขะมะถัทธะยักขัง<br>
ขันตีสุทันตะวิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p>
<p>
นาฬาคิริง คะชะวะรัง อะติมัตตะภูตัง<br>
ทาวัคคิจักกะมะสะนีวะ สุทารุณันตัง<br>
เมตตัมพุเสกะวิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p>
<p>
อุกขิตตะขัคคะมะติหัตถะสุทารุณันตัง<br>
ธาวันติโยชะนะปะถังคุลิมาละวันตัง<br>
อิทธีภิสังขะตะมะโน ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p>
<p>
กัตตะวานะ กัฏฐะมุทะรัง อิวะ คัพภินียา<br>
จิญจายะ ทุฏฐะวะจะนัง ชะยะกายะมัชเฌ<br>
สันเตนะ โสมะวิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p>
<p>
สัจจัง วิหายะ มะติสัจจะกาวาทะเกตุง<br>
วาทาภิโรปิตะมะนัง อะติอันธะภูตัง<br>
ปัญญาปะทีปะชะลิโต ชิตะวา มุนินโท <br>
ตันเตชะสา ภะวะตุ เต ชะยะมังคะลานิ
</p><p>
นันโทปะนันทะภุชะคัง วิพุธัง มะหิทธิง<br>
ปุตเตนะ เถระภุชะเคนะ ทะมาปะยันโต<br>
อิทธูปะเทสะวิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p><p>
ทุคคาหะทิฏฐิภุชะเคนะ สุทัฏฐะหัตถัง<br>
พรัหมัง วิสุทธิชุติมิทธิพะกาภิธานัง<br>
ญาณาคะเทนะ วิธินา ชิตะวา มุนินโท<br>
ตันเตชะสา ภะวะตุ เต ชะยะมังคะลานิ
</p><p>
เอตาปิ พุทธะชะยะมังคะละอัฎฐะคาถา โย<br>
วาจะโน ทินะทิเน สะระเต มะตันที<br>
หิตวานะเนกะวิวิธานิ จุปัททะวานิ<br>
โมกขัง สุขัง อะธิคะเมยยะ นะโร สะปัญโญ
</p>
<br>
<p>
มะหาการุณิโก นาโถ หิตายะ สัพพะปาณินัง ปูเรตวา ปาระมี สัพพา ปัตโต สัมโพธิมุตตะมัง เอเตนะ สัจจะวัชเชนะ โหตุ เต ชะยะมังคะลังฯ
</p><p>
ชะยันโต โพธิยา มูเล สักยานัง นันทิวัฑฒะโน เอวัง ตวัง วิชะโย โหหิ ชะยัสสุ ชะยะมังคะเล อะปะราชิตะปัลลังเก สีเส ปะฐะวิโปกขะเร อะภิเสเก สัพพะ พุทธานัง อัคคัปปัตโต ปะโมทะติฯ <br>สุนักขัตตัง สุมังคะลัง สุปะภาตัง สุหุฏฐิตัง สุขะโณ สุมุหุตโต จะ สุยิฏฐัง พรัมหมะจาริสุ <br>ปะทักขิณัง กายะกัมมัง วาจากัมมัง ปะทักขิณัง ปะทักขิณัง มะโนกัมมัง ปะณิธีเต ปะทักขิณา ปะทักขิณานิ กัตวานะ ละภันตัตเถ ปะทักขิเณฯ
</p><p>
ภะวะตุ สัพพะมังคะลัง รักขันตุ สัพพะเทวะตา สัพพะพุทธานุภาเวนะ สะทา โสตถี ภะวันตุ เตฯ
</p><p>
ภะวะตุ สัพพะมังคะลัง รักขันตุ สัพพะเทวะตา สัพพะธัมมานุภาเวนะ สะทา โสตถี ภะวันตุ เตฯ
</p><p>
ภะวะตุ สัพพะมังคะลัง รักขันตุ สัพพะเทวะตา สัพพะสังฆานุภาเวนะ สะทา โสตถี ภะวันตุ เต</p>
</big>